Op een vergadering van 160 aandeelhouders der Farmers Elevator te Orange City werd met alle stemmen besloten de zaken van nu af aan geheel op co-operatieven grondslag te doen. . De zaken dezer vereeniging hebben niet altijd een aangenaam verloop gehad. Nadat verbeteringen waren aangebracht en het doel bereikt scheen, is de elevator door brand verwoest. De elevator was van belangrijken dienst geweest, die niet kon gespaard worden. Vandaar dat de organisatie onmiddelijk met den herbouw begon. De nieuwe elevator en werktuigen zijn nu ongeveer een jaar oud. Door deze verandering tot een cooperatief plan zal de organisatie zich uitbreiden tot een vereeniging, die de geheele omgeving van dienst zal zijn. Farmers zullen allen een organisatie begunstigen die de profijten met hen deelt in evenredigheid met den omvang van de zaken die zij er doen.