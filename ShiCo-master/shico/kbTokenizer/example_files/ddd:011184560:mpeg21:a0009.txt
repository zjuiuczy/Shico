Ongeveer 1500 personen woonden Woensdagavond het laatste bandconcert en amateurs-avond bij, te Sloux Center. Er waren, behalve het plaatselijk talent, ook amateurs van Sheldon, Hull, Orange City, Maurice en Struble. Miss Rena van der Wal van Orange City kreeg tweede plaats. Den geheelen zomer hebben de zakendoenden van Sioux Center deze programs begunstigd, en ook door het geven van cash premies. Zij werden daarin bijgestaan door Joe Wandscheer, den bekwamen leider van de band. Ook is hij de leider van het Sioux Center Mannenkoor, dat zich Woensdagavond ook liet hooren. Waarom zouden wij hier in Orange City ook niet zoolets kunnen hebben Er is hier talent in overvloed, dat zich nimmer of zelden laat hooren. Meestal door gebrek aan leiding. Kon een goede leider gevonden worden, wat zou hij ons dezen winter aangename avonden kunnen geven. Een paar jaar geleden hadden wij hier de Orange City Choral Society en het mannenkoor, die den avond der uitvoeringen van heinde en verre bezocht werden. Helaas, gebrek aan samenwerking maakte een einde aan deze zaken. Moet dat zoo blijven? Laat hen, die er over denken als wij, bijeenkomen, opdat nog voor den winter iets kan worden gedaan. De talenten zijn er, een goed gebouw is beschikbaar, doch leider en samenwerking ontbreken â€” en die kunnen gevonden worden, als 't meenens is.